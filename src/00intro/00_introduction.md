# مقدمه

در این مقدمه، شما قراره چندین ساعت از زندگی خود را به مطالعه گیت صرف کنید. بنابراین، بیایید کمی وقت بگذاریم تا توضیح دهیم که چه چیزی در  این کتاب در انتظار شماست. در اینجا خلاصه‌ای از ده فصل و سه پیوست این کتاب اورده شده است.

در **فصل** ۱، به سیستم های کنترل نسخه (VCS) و اصول گیت می ‌پردازد - این بخش شامل مباحث فنی نمی‌باشد، بلکه توضیح میدهد گیت چیست، چرا در دنیایی پر از سیستم های کنترل نسخه به وجود آمد، چه چیزی آن را متمایز میکند، و  چرا بسیاری از افراد از آن استفاده میکنند. سپس، نحوه دانلود و راه‌اندازی اولیه گیت را که در صورتی که آن را روی سیستم خود ندارید، توضیح خواهیم داد.

در **فصل ۲**‌، به بررسی استفاده‌ی پایه از گیت می باشد - یعنی چگونگی استفاده از گیت در ۸۰٪ مواردی که به احتمال زیاد با آنها روبرو خواهید شد. پس از مطالعه این فصل، باید قادر باشید یک مخزن را clone (کپی) کنید. تغییرات تاریخی پروژه را مشاهده کنید، فایل ها را اصلاح کرده و تغییرات خود را ثبت نمایید. حتی اگر کتاب خود به خود بسوزد، شما باید تا اینجا توانایی کافی برای استفاده از گیت را داشته باشید.

در **فصل ۳**، در مورد مدل شاخه بندی (branching) در گیت است که اغلب به عنوان ویژگی اصلی آن شناخته می‌شود. در این بخش ، شما خواهید آموخت که چه چیزی واقعاً گیت را از سایرین متمایز میکند. پس از اتمام این فصل، ممکن است نیاز به لحظه‌ای خلوت داشته باشید تا به زندگی قبل از آشنایی شاخه بندی در گیت فکر کنید.

در **فصل ۴**، به گیت روی سرور می‌پردازد. این فصل برای کسانی است که میخواهند گیت را در سازمان خود یا روی سرور شخصی خود برای همکاری تنظیم کنند. همچنین، به بررسی گزینه های میزبانی مختلف در صورتی که ترجیح میدهید دیگران این کار را برای شما انجام دهند، خواهیم پرداخت.

در **فصل ۵**، به جزئیات کامل درباره‌ی جریان های کاری توزیع شده و نحوه اجرای آنها با گیت می‌پردازد.پس از مطالعه این فصل، شما باید بتوانید به صورت حرفه‌ای با چندین مخزن راه دور کار کنید، از گیت از طریق ایمیل استفاده کرده و به‌طور ماهرانه شاخه های راه دور متعدد و وصله های مشارکت شده را مدیریت کنید.

در **فصل ۶**، سرویس میزبانی گیت‌هاب و ابزارهای آن را به طور کامل پوشش می‌دهد. ما به بررسی ثبت نام و مدیریت حساب کاربری، ایجاد و استفاده از مخازن گیت، جریان های کاری رایج برای مشارکت‌ها به پروژه های خودتان، رابط برنامه نویسی گیت‌هاب و نکاتی که زندگی شما را به طور کامل آسان‌تر می‌کنند، خواهیم پرداخت.

در **فصل ۷**، به دستورات پیشرفته‌ی گیت اختصاص دارد. در اینجا، شما در مورد مباحثی مانند تسلط بر دستور `reset` که ممکن است به نظر ترسناک بیاید، استفاده از جستجوی دودویی برای شناسایی باگ ها، ویرایش تاریخچه، انتخاب دقیق نسخه ها و بسیاری موارد دیگر یاد خواهید گرفت. این فصل دانش شما از گیت را کامل خواهد کرد تا واقعاً به یک استاد در استفاده از گیت تبدیل شوید.

در **فصل ۸**، به تنظیم محیط سفارشی گیت شما می‌پردازد. این بخش شامل اسکریپت‌های هوک (hook) برای اعمال یا تشویق به پیروی از سیاست‌های سفارشی و استفاده از تنظیمات پیکربندی محیط برای کار به شیوه‌ای که مدنظر دارید، خواهد بود. ما همچنین به ساخت مجموعه‌ای از اسکریپت‌های خودتان برای اعمال یک سیاست سفارشی برای ثبت تغییرات می‌پردازیم.

در **فصل ۹**، با گیت و سایر سیستم های کنترل نسخه سروکار دارد. این بخش شامل استفاده از گیت در دنیای subversion(SVN) و تبدیل پروژه‌هااز سیستم‌های کنترل نسخه دیگر به گیت می‌شود. بسیاری از سازمان‌ها هنوز از SVN استفاده می‌کنند و قصد تغییر ندارد، اما در این مرحله شما به قدرت شگفت انگیز گیت پی برده اید - و این فصل به شما نشان می‌دهد ، اگر هنوز مجبور به استفاده از سرور SVN هستید ، چگونه با آن کنار بیایید. ما همچنین به نحوه وارد کردن پروژه‌ها از سیستم‌های مختلف در صورتی که بتوانید دیگران را قانع به تغییر کنید، خواهیم پرداخت.

در **فصل ۱۰**، به عمق های مبهم اما زیبا از اجزای داخلی گیت می‌پردازد. اکنون که شما همه چیز را درباره گیت می‌دانید و می‌توانید با قدرت و دقت از آن استفاده کنید، می‌توانید به بررسی نحوه ذخیره سازی اشیاء در گیت، مدل شیء (object model)، جزئیات فایل‌های بسته بندی شده (packfiles)، پروتکل‌های سرور و موارد دیگر بپردازید. در طول کتاب ما به بخش‌هایی از این فصل اشاره خواهیم کرد در صورتی که بخواهید در همان لحظه به عمق موضوع وارد شوید؛ اما اگر مانند ما به جزئیات فنی علاقه دارید،ممکن است بخواهید فصل ۱۰ را ابتدا بخوانید. تصمیم با شماست.

در **پیوست A**، به تعدادی از مثال‌های استفاده از گیت در محیط‌های خاص مختلف خواهیم پرداخت. ما به بررسی تعدادی از رابط‌های کاربری گرافیکی (GUI) و محیط های برنامه نویسی IDE که ممکن است بخواهید از گیت در آن‌ها استفاده کنید و امکانات موجود برای شما می‌پردازیم. اگر به بررسی کلی استفاده از گیت در محیط خود علاقه دارید، این بخش برای شما مناسب است.

در **پیوست B**، به بررسی نحوه‌ی اسکریپت‌نویسی و توسعه‌ی گیت از طریق ابزارهای مانند libgit2 و jgit می‌پردازیم. اگر به نوشتن ابزارهای سفارشی پیچیده و سریع علاقه‌مند هستید و نیاز به دسترسی به سطوح پایین‌تر گیت دارید، این بخش شما را با آنچه در این زمینه وجود دارد، آشنا می‌کند.

در نهایت، در **پیوست C**، ما تمامی دستورات اصلی در گیت را یکی یکی مرور و بررسی می‌کنیم که در کجای کتاب به آن‌ها پرداخته‌ایم و چگونه از آن‌ها استفاده کرده‌ایم. اگر می‌خواهید بدانید در کدام بخش از کتاب از یک دستور خاص  گیت استفاده کرده‌ایم. می‌توانید در این بخش جستجو کنید. حالا بیایید شروع کنیم.
