# سه حالت

اکنون توجه کنید- این نکته اصلی است که باید درباره گیت به یاد داشته باشید تا روند یادگیری شما به خوبی پیش برود. گیت سه حالت اصلی دارد که فایل‌های شما می‌توانند در آن‌ها قرار داشته باشند: اصلاح شده، مرحله آماده‌سازی، کامیت شده.:

۱. اصلاح شده: به این معنی است که شما فایل را تغییر داده‌اید اما آن را هنوز پایگاه داده خود کامیت نکرده‌اید.

۲. طبقه‌بندی شده: به این معنی است که شما فایل اصلاح شده در نسخه فعلی آن علامت گذاری کرده‌اید تا به snapshot کامیت بعدی خود بروید.

۳. کامیت شده: به این معنی است که داده‌ها به طور ایمن در پایگاه داده محلی شما ذخیره شده‌اند. 

این ما را به سه بخش اصلی یک پروژه گیت می‌رساند درخت کاری، مرحله آماده‌سازی، و دایرکتوری گیت.

![alt text](git2/areas.png)

شکل۶. درخت کاری، مرحله آماده‌سازی، دایرکتوری گیت

درخت کاری نمایی از یک نسخه مشخص از پروژه را فراهم می‌آورد. این فایل ها از پایگاه داده فشرده در دایرکتوری گیت استخراج شده و بر روی دیسک قرار می‌گیرند تا شما بتوانید از آن‌ها استفاده کرده یا تغییراتی در آن‌ها اعمال کنید.

مرحله آماده‌سازی فایلی است که به طور کلی در دایرکتوری گیت قرار دارد و اطلاعات مربوط به آنچه که قرار است در کامیت بعدی شما جای‌گذاری شود را ذخیره می‌کند.نام فنی آن در زبان گیت <<ایندکس>>است، اما عبارت <<مرحله آماده‌سازی>> نیز به خوبی قابل استفاده است.

دایرکتوری گیت، مکانی است که گیت متاداده‌ها و پایگاه‌داده اشیاء پروژه شما را ذخیره می‌کند. این بخش از گیت اهمیت بالایی دارد و همان است که هنگام کلون کردن یک مخزن از کامپیوتری دیگر، کپی می‌شود.

روال اصلی گیت، به شکل زیر است:

۱. شما فایل ها را در درخت کاری خود تغییر می‌دهید.

۲. شما به طور انتخابی تنها تغییراتی را که می‌خواهید در کامیت بعدی شما لحاظ شوند، به مرحله آماده‌سازی اضافه می‌کنید.

۳. شما یک کامیت انجام می‌دهید که فایل‌ها را به صورت موجود در مرحله آماده‌سازی گرفته و آن snapshot را به طور دائمی در دایرکتوری گیت ذخیره می‌کند.

اگر نسخه ای از یک فایل در دایرکتوری گیت وجود داشته باشد، به عنوان کامیت شده در نظر گرفته می‌شود، اگر فایل تغییر کرده و به مرحله آماده‌سازی اضافه شده باشد، در حالت آماده‌سازی است. و اگر فایل پس از دریافت نسخه تغییراتی در آن ایجاد شده باشد ولی هنوز در مرحله آماده‌سازی قرار نگرفته باشد، به روزرسانی شده است. در مباحث گیت، بیشتر با این حالت‌ها آشنا خواهید شد و خواهید آموخت که چگونه می‌توانید از آن‌ها بهره‌برداری کنید یا به طور کامل مرحله آماده‌سازی را نادیده بگیرید.
 














