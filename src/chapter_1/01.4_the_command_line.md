# خط فرمان
روش‌های مختلفی برای استفاده از گیت وجود دارد، ابزارهای خط فرمان اصلی و همچنین رابط‌های کاربری گرافیکی باقابلیت‌های متفاوت در دسترس هستند در این کتاب، ما از گیت در خط فرمان استفاده خواهیم کرد. یکی از دلایل این انتخاب این است که تنها در خط فرمان می‌توانید تمام دستورات گیت را اجرا کنید، زیرا اکثر رابط‌های گرافیکی تنها بخشی از قابلیت‌های گیت را برای سادگی پیاده‌سازی می‌کنند. اگر با استفاده از نسخه خط فرمان آشنا باشید، احتمالا می‌توانید نسخه گرافیکی را نیز به راحتی درک کنید، در حالی که برعکس این قضیه همیشه صادق نیست.علاوه بر این، انتخاب کلاینت گرافیکی موضوعی کاملا سلیقه‌ای است، اما همه کاربران باید ابزارهای خط فرمان را نصب و در دسترس داشته باشند. بنابراین انتظار داریم که شما با نحوه باز کردن ترمینال در macOS یا command prompt یا powershell در ویندوز آشنا باشید. اگر با این مفاهیم آشنا نیستید، ممکن است نیاز باشد تا کمی تحقیق کنید تا بتوانید با مثال‌ها و توضیحات باقی مانده در این کتاب همراه شوید.
 
