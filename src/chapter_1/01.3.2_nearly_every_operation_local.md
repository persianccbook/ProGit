# تقریبا هر عملیات به صورت محلی انجام می‌شود

بیشتر عملیات در گیت تنها به فایل‌ها و منابع محلی نیاز دارند و معمولا نیازی به اطلاعات از رایانه‌های دیگر در شبکه شما نیست. اگر به یک سیستم کنترل نسخه متمرکز(CVCS) عادت دارید که بیشتر عملیات آن با تاخیر شبکه همراه است، این ویژگی گیت ممکن است به نظر شما مانند برکتی از سوی خدایان سرعت باشد. چون تمام تاریخچه پروژه در دیسک محلی شما موجود است، بیشنر عملیات به طور تقریبی آنی به نظر می‌رسند. برای مثال، برای مرور تاریخچه پروژه، گیت نیازی به اتصال به سرور ندارد تا تاریخچه را دریافت و نمایش دهدـ بلکه مستقیما از پایگاه داده محلی شما آن را می‌خواند. این بدان معنی است که شما تاریخچه پروژه را تقریبا به طور آنی مشاهده میکنید. اگر بخواهید تغییرات معرفی شده بین نسخه کنونی یک فایل و فایلی که یک ماه پیش بوده را ببینید، گیت می‌تواند فایل مربوط به یک ماه پیش را جستجو کرده و محاسبات تفاوت را به طور محلی انجام دهد. به جای اینکه از یک سرور راه دور درخواست کند یا نسخه قدیمی فایل را از سرور راه‌دور بگیرد و به طور محلی محاسبه کند. این به این معناست که اگر افلاین یا خارج از VPN باشید، بسیاری از کار‌ها را می‌توانید انجام دهید. اگر در هواپیما یا قطار باشید و بخواهید کمی کار کنید، می‌توانید با خوشحالی کامیت کنید‌(به نسخه محلی خود،یادتان است؟) تا زمانی که به اتصال به شبکه برسید بارگذاری کنید. اگر به خانه بروید و نتوانید کلاینت vpn خود را به درستی راه‌اندازی کنید، هنوز هم می‌توانید. در بسیاری از سیستم‌های دیگر، انجام چنین کارهایی یا غیرممکن است یا دردسرساز است. به عنوان مثال، در perforce، هنگامی که به سرور متصل نیستید، نمی‌توانید کار زیادی انجام دهید؛ در subversion و CVS، می‌توانید فایل‌ها را ویرایش کنید، اما نمی‌توانید تغییرات را به پایگاه داده خود کامیت کنید(چون پایگاه داده شما افلاین است). این ممکن است به نظر نرسد که تفاوت بزرگی ایجاد کند، اما ممکن است متوجه شوید که چقدر تفاوت بزرگی می‌تواند ایجاد کند. 




