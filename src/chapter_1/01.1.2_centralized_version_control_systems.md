### سیستم‌های کنترل نسخه متمرکز

مشکل مهم بعدی که مردم با آن مواجه می‌شوند این است که باید با توسعه دهندگان روی سیستم‌های دیگر همکاری کنند. برای رفع این مشکل، سیستم‌های کنترل نسخه متمرکز(‌CVCS مخفف سیستم‌های کنترل نسخه متمرکز)توسعه یافتند.این سیستم‌ها (مانند CVS,subversion,perforce)یک سرور مرکزی دارند که تمامی فایل‌های نسخه بندی شده را در خود دارد و تعدادی کلاینت که فایل‌ها را از آن مکان مرکزی دریافت می‌کنند. این روش به مدت سال‌های زیادی به عنوان  استاندارد کنترل نسخه مورده استفاده قرار گرفته است.
![alt text](git2/centralized.png)

شکل۲. نمودار کنترل نسخه متمرکز

این نوع ساختار مزایای زیادی نسبت به سیستم‌های کنترل نسخه محلی دارد. به عنوان مثال، هر کسی به نوعی می‌داند که دیگران در پروژه چه کارهایی انجام می‌دهند.مدیران سیستم‌ها کنترل دقیقی بر روی مجوزها دارند و مدیریت یک سیستم کنترل نسخه متمرکز(CVCS) به مراتب آسان‌تر از مدیریت پایگاه داده‌های محلی بر روی کلاینت است.

با  این حال، این ساختار معایب جدی نیز دارد. بزگترین مشکل این است که سرور مرکز یک نقطه شکست  بحرانی است. اگر این سرور برای یک ساعت از کار بیفتد، در طول این مدت هیچکس نمی‌تواند همکاری کند یا تغییرات نسخه‌بندی شده را ذخیره کند. اگر دیسک سختی که پایگاه داده مرکزی روی ‌آن قرار دارد خراب شود و پشتیبان‌گیری مناسبی انجام نشده باشد، تمام تاریخچه پروژه در یک مکان واحد ذخیره می‌شود، خطر از دست دادن همه چیز وجود دارد.